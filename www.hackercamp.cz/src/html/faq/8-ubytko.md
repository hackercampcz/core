Jedeme do areálu dětského tábora. K dispozici jsou různé typy ubytování.
Můžeš spát ve vlastním stanu, autě, přijet obytňákem, nebo využít místní chatky a pokojíčky.

Chceš si vybrat a chceš mít víc soukromí? Nebo naopak jedeš na punk a jsi ok s chatkou,
s palandami a společnými sprchami (jsou zvlášť pro holky i kluky – zas takový punk to nebude)?
Čím dřív zaplatíš fakturu, tím dřív si vybereš, jak budeš na campu bydlet.
Po zaplacení faktury si ve svém profilu budeš moct vybrat z těchto možností:

*   Přivezu si vlastní stan a budu v něm spát
*   Přijedu autem a budu v něm spát
*   Přivezu si vlastní obytňák a budu v něm spát
*   Jsem punk a budu spát pod širákem nebo v hamace někde v areálu
*   Chci postel v chatce nebo domečku pro 2 (4 nebo 6) osob – Kapacita je omezená,
  proto neváhej se zaplacením vstupenek, ať můžeš tento formát ubytování rezervovat :)
*   Využiji možnost ubytování v okolí (penzion, hotel) – toto si zajišťuje táborník sám, na svoje náklady.

Sprchu a hygienu vyřešíš v hezkých sprchách s hafem horké i ledové vody v areálu Sobeňáku.
Chceš vědět, co Tě čeká? [Koukni na fotky ubytování](https://www.sobenak.cz/ubytovani/)!
Na těchto stránkách najdeš fotky domků, které mají největší ubytovací kapacitu.
A pokud bys chtěl být více tábornický a punk, níže najdeš ještě interiér menších chatek.
Lůžkoviny v chatkách zajištěny.

**I když jsou v rámci ubytování zajištěny lůžkoviny, přibal si vlastní spacák!**
Při chladných ranních teplotách ho jistě oceníš, stejně tak při pozdním posezení u táboráku.
