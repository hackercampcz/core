S sebou si nemusíš brát nic. Snídaně jsou v ceně a postarají se o ně
[Kuchařky bez domova](http://jakodoma.org/kucharky-bez-domova-2/) z neziskovky Jako doma.
Neboj se, pokud nejsi fanda čistě rostlinných jídel, snídaně doplní typičtější nabídka vajíček,
párků, apod. Během dne bude dostupný “festivalový” catering v několika stáncích, případně food trucks.

Kuchařky bez domova se dále budou starat o veganský catering po celou dobu campu.
Obdobně festivalově bude zajištěn pitný režim – točené pivo, nepivo, vymazlené drinky,
hipsterská káva, čajovna a další pochutiny. Nově připravujeme “večerku” - místo, kde si nakoupíš
např. ovoce, sušenku nebo bagetu v pozdních hodinách, až se unavíš na Jungle Release stage.

Letos také připravujeme projekt **zero waste**, abychom eliminovali náš festivalový odpad.
Drž nám palce, ať projekt klapne.
