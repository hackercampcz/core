---
Subject: "Hacker Camp 2024: Spouštíme registrace. Pro hackery, co už na campu byli, držíme loňskou cenu (do 1. 7.)!"
LayoutTemplate: hc-basic
---

Ahoj, táborníku,

Za crew věříme, že máš letošní [Hacker Camp](https://www.hackercamp.cz/) už dávno v kalendáři!
Na Sobeňák vyraž ve čtvrtek **29. 8. 2024** a návrat domů si ideálně domluv až na nedělní (1. 9.) ráno.

Víkend na konci března jsme strávili plánováním a přípravami dalšího ročníku.
A i letos se máte na co těšit :) My se teda těšíme moc, a to hlavně na vás!
No, a abyste mohli přijet, **nesmíte se zapomenout registrovat!** Jako hackeři, co už na campu byli,
se prosím **[přihlašujte přes donut](https://donut.hackercamp.cz/registrace/)**, aka přes náš registrovaný prostor.

- Táborníkům držíme místa přednostně. V dubnu odbavujeme jen hackery!
- Nováčky, a to včetně těch, které můžeš pozvat i ty, (pokud se jim camp bude líbit a ty se za ně zaručíš, že atmošku campu ještě víc obohatí), budeme v dubnu dávat na waiting list a odbavovat je až od května. Připomínáme, že o nováčcích se dozvíme přes [registraci na webu](https://www.hackercamp.cz/registrace/), nebo když jim pošleš **svůj zvací link, který najdeš, v [donutu](https://donut.hackercamp.cz/)**.

Kapacita campu je opět omezená. Příjemnou atmosféru prostě dělá jen omezený počet super lidí a taky víme,
že areál prostě není nafukovací :)

**Na co se můžeš těšit? Aneb stálice, co se nemění:**

- Zase na super lidi, které můžeš potkávat okolo české a slovenské tech scény. A značná část z nich fakt nejsou vývojáři, ale to už víš :)
- Zase nás čeká hezký festivalový program. Ventolina prozradit můžeme :) Už je naše stálice.
- Nebude chybět ani Jungle Release stage
- Určitě si i letos budete moct vyrobit origoš Hacker Camp trička, nebo opéct buřty
- A máme i pár novinek, ale ty si zatím necháme pro sebe a budeme je postupně odhalovat na slacku :)

**Co je letos jinak?**
Pokud jste už hodili očko na webovku, asi jste si všimli cen vyšších než loni. Pořád platí,
že camp děláme jako nekomerční záležitost. Cena vstupného a vaše utrata na místě vždy slouží
jen k pokrytí nákladů na naše dny společně strávené na Sobeňáku. Zkrátka nechceme velké komerční sponzory.
Chceme i nadále camp dělat pro sebe a vás, naše kamarády a skvělé lidi, jako takovou naškálovanou chatu.
Všichni z crew děláme camp ve svém volném čase, zcela bez nároku na jakoukoliv odměnu.

Ale i tak nás dobíhají vyšší náklady. Proto jsme museli pro letošek cenu zvednout.
Zároveň si uvědomujeme, že aktuální doba není snadná pro nikoho, obzvlášť v tech firmách…
Tak jsem se rozhodli pro kompromis:

- **Všichni hackeři, kteří s námi už na campu někdy byli a svůj vstup nám do konce června i zaplatí, mají vstup za 6 000 Kč jako loni.** Nemusíte pro to dělat nic speciálního. Registrace přes donut stačí. Ten totiž pozná, že už jsi táborník s minimálně jedním kempovým zářezem. Takže pokud potřebujete co nejnižší vstupné, neváhejte a registrujte se ještě dneska. **Včasná platba vstupného ušetří tisícovku.**
- **Ti, co s námi byli na všech třech předchozích ročnících**, si za svoji přízeň campu vysloužili také tuhle sníženou cenovku až do posledního srpnového dne. Moc díky, že s námi pořád jste. Vážíme si toho a doufáme, že se vidíme i letos :)
- NGOs cenovku pro ty, kdo si nemůžou dovolit za vstup zaplatit hacker vstupné, necháváme stejnou. Fakt chceme na akci diverzitu a chceme na campu i studenty, nebo ty, kdo v nezisku pracují naplno.
- Pokud si to naopak dovolit můžete a máte zlaté srdce, co nejen pomůže dorovnat právě vstupenku pro lidi z nezisku nebo studenty, můžete si vyzkoušet být pro letošek Patrony campu :) Můžeme už teď slíbit, že právě patroni od nás letos dostanou ještě jedno malé poděkování navíc. Ale víc už neprozradíme. Počkejte si na camp :)

Takže s registracemi ani platbami neváhejte!
Nezapomeňte, že můžete s sebou vzít kámoše, co nám obohatí camp.
Buďte ve slacku, kde můžete kromě jiného sledovat i [#kdo_prijede_na_camp](https://hackercampworkspace.slack.com/archives/C026KB0G8V8).

My se každopádně těšíme na viděnou :) Pokud máš jakékoliv otázky, které neodpovídají naše
[FAQs](https://www.hackercamp.cz/faq/) na [webu](https://www.hackercamp.cz/), napiš nám.
Jsme na slacku i mailech a odpovídáme rychle :)

Takže na Sobeňáku na konci srpna?! :)

Hacker Camp @crew: Kuba, Pája, Kosi, Kačka, Jirka, Aleš a Ir :)

P.S. Do campu už zbývá jen 19 týdnů!!!

P.P.S. A stejně jako loni platí, že pokud víte, že letos nejedete a nechcete od nás
dostávat žádné maily, stačí se odhlásit z odběru mailů.
