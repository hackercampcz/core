---
Subject: Pozvánka na Hacker Camp 2023
LayoutTemplate: hc-basic
---
Ahoj, táborníci!

Zdravíme vás v novém roce! Je čas si do kalendářů zapsat datum dalšího
[Hacker Campu](https://www.hackercamp.cz/). Místo i čas zůstává stejné.
**Těšíme se na vás zase na Sobeňáku** na přelomu srpna a září.
Konkrétně tedy: **31. srpna – 3. září 2023**.

Kapacita campu není nekonečná, znáte to dobře. Děláme akci maximálně pro 300 lidí.
Takže si svoje místo nezapomeňte zajistit včas. Přihlásíte se na webu,
[procesem, který už znáte](https://donut.hackercamp.cz/registrace/).
Potvrďte fakturační údaje, vyberte lístek, všechno ostatní můžete vyplnit kdykoliv později
ve svém účastnickém profilu. (Připomínám, že registrace vás, co už jste loni byli,
je napojená na slack. Pokud potřebujete změnit údaje (mail), napište raroušovi na slacku,
nebo můžete odpovědět na tento mail.)

Chcete pozvat kámoše? Někoho, kdo bude super speaker, oddaný štípač dřeva, nebo kapelník?
Nebo si s námi camp užije jinak? Super. I ten už se může přihlásit.
Stačí [vyplnit form na webu](https://www.hackercamp.cz/registrace/).
(Odkaz pro tvé +1 [najdeš po přihlášení do profilu](https://donut.hackercamp.cz/).)

Jen upozorňujeme na dvě věci: **Jsi zodpovědný za toho, koho na camp zveš**.
Vem s sebou jen toho, kdo si camp užije. Někoho s kým by ti nevadilo strávit všechny
tři dny zavřený v chatce :) A druhé upozornění se týká toho,
že **do konce dubna držíme místa primárně táborníkům, co už s námi na nějakém campu byli**.
Takže registrace nových lidí z webu začneme odbavovat v květnu 🙂

Máme také jednu drobnost, i my jsme museli o tisícovku zvednout základní vstupné.
Peníze chceme využít nejen na pokrytí navyšování nákladů od našich dodavatelů,
ale taky na zajištění větší variability v jídle. Pokud máte sami tip na nějakou
super firmu, co umí **festivalový catering**, budeme moc rádi, když nám **pošlete své tipy** 🙂

A teď už šup zase na slack! Budeme vám tam dávat pravidelné updaty.
Sami jsme teď nejvíc zvědaví, jak rozhodne místní zastupitelstvo o naší žádosti
na prodloužení nočního klidu alespoň do 11 :) Držme si palce!

Těšíme se na viděnou na konci prázdnin na Sobeňáku!

Hacker Camp @crew: Kuba, Pája, Kosi, Kačka, Jirka, Kája, Aleš a Ir :)

P.S. A stejně jako loni platí, že pokud víte, že letos nejedete a nechcete od nás
dostávat žádné maily, stačí se odhlásit z odběru mailů. Opt-out z další komunikace
pro tento rok můžete udělat po [přihlášení do registrace](https://donut.hackercamp.cz/registrace/) taky.