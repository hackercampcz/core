---
Subject: Základní info o Hacker Campu
LayoutTemplate: hc-basic
---

Ahoj, táborníku!

Hacker Camp už máme za pár, tak je kromě těšení se dobré si říct pár praktikálií,
aby se nám camp vydařil :)

Předně: **Rozhodně se letos neobejdeš bez [Hacker Camp Slacku](http://hackercampworkspace.slack.com).**

Buď už v něm jsi z loňska a je čas si ho znovu aktivovat, připnout nahoru a občas zkouknout –
tak ti neunikne nic podstatného.

Nebo jsi letos nováček a invite máš už nějaký ten den v mailu. Pak ho prosím přijmi a přidej se k nám.

Kromě sledování aktuálního dění, informací a řešení otázek, co tě můžou napadnout,
totiž slack slouží jako váš identifikátor. Je potřeba pro **přihlášení** se do zóny
určené **pouze táborníkům**. Tam si budeš moct zobrazit profil svůj i dalších táborníků,
ale hlavně vybrat konkrétní postel a uložit se dle svých preferencí a kapacit Sobeňáku.

Stejně tak tam budeš moct nabídnout nějakou svoji přednášku, workshop, sportovní aktivitu,
nebo jinou vychytávku, co sis pro táborníky připravil – a navíc ji budeš moct kdykoliv
online upravit – třeba změnit místo, nebo čas. Už žádné přepisování na papírové nástěnce
(teda doufám, možná se k papíru vrátíme, kdo ví… `#TrochaPunkuJeštěNikohoNezabila`).

**Jak je to s ubytkem? Kde budu spát?**

Pokud si bereš vlastní stan, karavan, či auto na spaní, tak víš přesně,
kde hlavu složíš – teda pokud vůbec budeš čas na campu trávit spánkem.

Pokud chceš bydlení pod střechou, nebo potřebuješ stan od nás,
vyber si konkrétní místo a ulož se. [Tohle je tvůj kouzelný link](https://donut.hackercamp.cz/) :)
(A nezapomeň se přihlásit do Hacker Camp workspace na slacku, jinak Tě to dál nepustí :))

Ubytko si hlídá Pája Verflová. Pokud do 21. srpna nebudeš mít booklou svoji postel,
buď tě bude nahánět, nebo ti prostě vybere volnou postel. Kde spíš si vždycky můžeš
[zkouknout u sebe na profilu](https://donut.hackercamp.cz/) a případně i upravit.

**Jak se zapojím do programu?**

Princip campu je, že nikdo není jen star, co se objeví na podiu a pak zmizí.
**Všichni jsme tvůrci programu** a chceme pro ostatní nabídnout něco zajímavého,
užitečného, nového, nevšedního, zábavného – prostě, co bychom sami chtěli vidět,
slyšet a zažít.

Druhý princip je `#NoSales` & `#NoHiring` a možná bych k tomu přidala i `#NoBanners`.
Camp je nekomerční místo, kde se chceme potkat, něco se dozvědět, společně se pobavit.
Jde nám o sebe = o lidi, příběhy a zkušenosti, které můžeme nasdílet. Když si budete chystat
věci ke sdílení, tak na to prosím myslete. Loni jste byli boží, tak věřím, že to dáme i letos.

Třetí princip: **Barcamp / nekonference = program bude vznikat i na místě.**
Nečekej, že předem dostaneš program. Pevně dané jsou časy pro vystoupení kapel
a bloky na přednášky na letos už dvou hlavních stagích.
Ale i tam bude prostor na místě přidávat.

Nápady na workshopy, pokecy na témata a spol budete buď moct přidávat on-line na
svém profilu, nebo vždy na začátku každého “přednáškového” bloku. Máš nápad na úplně
nové téma, nebo chceš parťáky na výběh na Prahu? Prostě si před hlavní stagí stoupneš
a všem to řekneš a kdo bude chtít se k Tobě přidá.

A to platí i pro ty, co už v programu svůj “slotík” v daný čas vybookovaný mít budou :).
Neboj! Na místě se do všeho dostaneš a v klidu zapluješ :)

Na online verzi programu právě pracujeme – čekej ho cca do 14 dnů. Uvidíš v něm,
kdy se co a kde děje, kam můžeš přidat ještě svoje nápady i na jaké kapely se třeba těšit :)

Zase se k němu dostaneš přes svůj profil. Pokud už z registrace víme, jak se chceš zapojit,
do prvního draftu se to pokusíme dostat. Na slacku se ti s podrobnostmi ozve Ir, Kája,
nebo Jirka podle toho, jestli a co bude třeba doladit.

No a pokud bereš kytaru, nebo jiné nástroje k ohni, tak super :) To se bude hodit.
Loni byla hlavně sobotní noc úplná pecka a rádi si to zopakujeme. Takže se můžeš zapojit
i hudební tvorbou :) A nejen u ohně. Prostě fantazii se meze nekladou.

Uff. Dlouhý mail a dlouhé čtení. Ale nezapomeň, všechno podstatné je, že camp bude jen takový,
jaký si ho uděláme! Takže úsměv a klid a bude to super :) Vidíme se ve čtvrtek 31. 8.
v pozdním odpolku na Sobeňáku (začínat budeme podobně jako loni cca okolo 5.) a rozloučíme se
ideálně v neděli po snídani :) Teda pokud nezůstaneš až do odpoledne
(střízlivět, u čehož nám můžeš pomoci s bouráním tábora:))

**Všechny další věci, na které tenhle mail neodpovídá [najdeš na webu ve FAQs](https://www.hackercamp.cz/faq/). Pokud by ti tohle info ještě nestačilo, tak nám zkrátka napiš. Na slack, na mail. Nebo volej.**

Těšíme se na viděnou, táborníku!

Už 31. 8. na Sobeňáku!

Tvoje Hacker Camp @crew: Kačka, Kája, Pája, Kuba, Kosi, Jirka, Aleš & Ir