---
Subject: Hacker Camp startuje už 29. 8.
LayoutTemplate: hc-basic
---

Ahoj, táborníku!

Hacker Camp začíná už za tři týdny. **29. 8. se sejdeme všichni na [Sobeňáku](https://www.sobenak.cz/) - nejpozději v 16:30.**
To abys už s přiděleným noclehem / povlečením na klid zvládal první program od 17:00.

Pojďme se kouknout na pár letošních praktikálií, aby se nám camp vydařil :)

**Basics aka TLDR:**

- [ ] mám **zaplaceno**
- [ ] jsem **ve slacku**
- [ ] vybrané **ubytko** taky mám ([vidím ho](https://donut.hackercamp.cz/), nebo si teď hned jdu vybrat → https://donut.hckr.camp/ubytovani/ (bez toho slacku to ale nepůjde :))
- [ ] vím, s kým a kdy na camp jedu a **jedeme plným autem**, bo jsme to vyřešili spolujízdou ([slack](https://hackercampworkspace.slack.com/archives/C0278R69JUQ) či [google sheet](https://donut.hckr.camp/spolujizda/))
- [ ] [jsem v obraze, pokud jde o program](https://hackercampworkspace.slack.com/archives/C01V4Q0AZ0U/p1722331395851539),
      bo mimo jiné koukám do kanálu [#program](https://hackercampworkspace.slack.com/archives/C01URRT4Z8W) a vím,
      že draft toho, co nás čeká bude ready cca týden a kousek před campem :)
- [ ] zimomřivky mají nachystaný spacák, deku nebo něco, čím mohou v noci ve studených brdských lesích pomoci místní
      peřině, aby je celou noc hřála + mám pláštěnku a holínky pro případ deště
- [ ] pokud mám speciální dietu, radši si vezmu speciální jído (bezlepek chleba typicky) - na vegany a vegetariány
      myslíme, vaří nám [Baues](https://www.baues.cz/bistro/), info o menu vám dá sám do #generalu, ale #SichrJeSichr!

**Pokud máš za sebe všude fajfky, jsi v cajku a už Ti zbývá jen se těšit na konec srpna a další táborníky :)**

A teď postupně: **Bez zaplacení není slack**. A bez slacku na campu nemáš konkrétní nocleh (rozuměj, nevybereš si svoji postel),
ani nemáš aktuální info, protože se nedostaneš do hackers sekce na [donut.hckr.camp](https://donut.hckr.camp/).
Pokud zatím pořád nejsi na [HackerCamp slacku](http://hackercampworkspace.slack.com), je čas si ho znovu aktivovat,
připnout si Hacker camp nahoru a začít sledovat dění!
(Něco Ti nefunguje? Zkus nejdřív [návod](https://donut.hckr.camp/help/#slack-prihlaseni) a pokud ani ten nefunguje,
tak pingni [rarous@hckr.camp](mailto:rarous@hckr.camp).

Proč je dobré vidět **[svůj hackří profil](https://donut.hackercamp.cz/)**? Je to cesta k tomu vědět,
kde [bydlíš](https://donut.hackercamp.cz/ubytovani/), kdo další na [Camp přijede](https://donut.hackercamp.cz/hackers/),
nebo taky cesta ke tvým[účtenkám za útratu](https://donut.hackercamp.cz/).

**Jak je to s ubytkem? Kde budu spát?**

Pokud si bereš vlastní stan, karavan, či auto na spaní, tak víš přesně, kde hlavu složíš - teda pokud vůbec budeš
čas na campu trávit spánkem.

Pokud chceš bydlení pod střechou, nebo potřebuješ místo v glamping stanu, snad už máš vybrané své konkrétní místo.
(Pokud ne, ulož se co nejdřív: [Tohle je tvůj kouzelný link](https://donut.hackercamp.cz/ubytovani/) :)
(A nezapomeň se přihlásit do [Hacker Camp workspacu](http://hackercampworkspace.slack.com) na slacku, jinak Tě to dál nepustí :))

Ubytko hlídá Pája Verflová. Pokud do 21.8. nebudeš mít booklou svoji postel, buď tě bude nahánět, nebo ti prostě vybere volnou postel.
Kde spíš si vždycky můžeš [zkouknout u sebe na profilu](https://donut.hackercamp.cz/) a případně i upravit.

**Jak se zapojím do programu?**

Princip campu je, že nikdo není jen star, co se objeví na podiu, a pak zmizí.
**Všichni jsme tvůrci programu a chceme pro ostatní nabídnout něco** zajímavého, užitečného, nového, nevšedního,
zábavného - prostě, **co bychom sami chtěli vidět, slyšet a zažít**.

Druhý princip je **#NoSales & #NoHiring** a možná bych k tomu přidala i **#NoBanners**. Camp je nekomerční místo,
víc naškálovaná chata než ofiko konference. Místo a čas, kde se chceme potkat, něco se dozvědět, společně se pobavit.
Jde nám o sebe navzájem = o lidi, příběhy a zkušenosti, které můžeme nasdílet. Když si budeš chystat věci ke sdílení,
tak na to prosím mysli. Loni jste všichni byli boží, tak věřím, že to dáme i letos.

Třetí princip: Nezapomeň, jedeme „**nekonference / barcamp style**“ = **program bude přibývat i na místě**, může se měnit.
Prostě #TrochaPunku musí být 🙂

Vše se dozvíš včas **na slacku v [kanále #program](https://hackercampworkspace.slack.com/archives/C01URRT4Z8W)**.
Zhruba týden před campem tam taky najdeš vlákna k jednotlivým tematickým celkům v programu s mentionem speakerů.
Takže budeš vědět, kdy nastane tvůj čas na stagi, co Tě čeká, nebo se budeš moct inspirovat tématy, kam můžeš i ty přispět.
Jen prosím nečekej, že předem dostaneš komplet program. Pevně dané jsou časy pro vystoupení kapel a bloky na přednášky
letos opět na dvou stagích s projektory a dvou stagích bez nich, ale Sobeňák je velký a prostoru je tam hafo, na cokoliv,
co vymyslíš :) Takže jo, i TY jsi v programu! (pokud ale i tak něco potřebuješ, pigni na slacku @Ir, snaží se odpovídat do dne či dvou :))

I letos ale pro přehlednost a plánovače chystáme **program do google kalendáře.** Buď máš kalendář přidaný už z loňska,
nebo včas dostaneš link na jeho stažení.

**Fanfára = jdu do Mainframe**

Před každým blokem (v 10, 14 a 16 hodin) zazní svolávací „fanfára“ a potkáváme se na Mainframe!
Je to **prostor představit svůj program nebo přidat nový**. Pokud tě na místě napadne úplně nové téma, nebo chceš parťáky
na výběh na Prahu v pravé poledne, prostě si před Mainframe v 10, 14 nebo 16 stoupneš a všem to řekneš. Kdo bude chtít, ten se k tobě přidá.
Stejný announcement svého programu budou dělat i ti, kdo už v programu svůj „slotík“ v daný čas mít budou :).

Neboj! Na místě se do všeho dostaneš a v klidu zapluješ :)

No a pokud bereš kytaru, nebo jiné nástroje k ohni, tak super :) To se bude hodit. Zapojit se tedy můžeš i zpěvem
a hudební tvorbou :) A nejen u ohně. Prostě fantazii se meze nekladou.
**DJs prosím vy se domluvte s @rarous ve slacku, on je master večerů na #jungle_release.**

**Shrnutí:**

- **Kdy to celé ofiko začíná?**\
  Ve čtvrtek 29. 8. 2024 v 17:00
- **A kdy končíme?**\
  V neděli ráno, jak se vzbudíš po sobotní party :)
- **Kdy přijet? A můžu jen na jeden den?**\
  Buď s náma, jak nejdéle můžeš. Čím déle budeš, tím si Camp víc užiješ, je dělaný na delší diskuze a pomalejší tempo.
  Ale pokud se ptáš, zda přijet na den, nebo nejezdit vůbec, přijeď. Jen Ti nepomůžeme se rozhodnout, zda to má být pátek či sobota.
  Tohle necháme na Tobě. Jasné je, že o něco přijdeš, ale zase o Camp nepřijdeš úplně, a i tento rok to určitě bude legendární
- **A když nechci být na podiu, můžu stejně přijet?**\
  Jasně. Zapojíme Tě na místě. Pokud si svoje zapojení nevymyslíš sám, určitě najdeme něco, jak budeš ostatním užitečný.
  Třeba nasekat dřevo na táborák, postarat se o saunu, sítotisk nebo třeba nachystat fáborky pro ranní výběh bude třeba vždycky.
- **Můžu ještě říct kámošům, ať taky dorazí?**\
  Jasně. Pořád platí, že můžeš [zvát](https://www.hackercamp.cz/registrace/) i další hackery. Ale pozor.
  Fakt pečlivě vybírej, koho pozveš. Nechceme kretény, chceme lidi, se kterými je nám dobře. Tvoji hackeři jsou na tvoje triko.
  Zvi ty, u kterých víš, že se jim camp bude líbit :) Lidi, se kterými ti nebude vadit strávit celý camp v jedné chatce
  na 4m<sup>2</sup>. To je pro nás dostatečná záruka, že vybíráš správné hackery :)
- **Co budu jíst a pít?**\
  Myslíme na vegany, vegetariány i masožravce. Letos nám bude [vařit Baues](https://www.baues.cz/bistro/). Už se na vás
  těší a plánuje jídelníčky s pravidelnými hotovkami i denním menu, co se bude měnit. Už teď se vám sbíhají sliny? To je dobře.
  Namátkou vyberu třeba Bauesovu misku s grilovaným bůčkem, smashburger, power plate, nebo turbo fried rice.
  A Lukáš myslí i na vegetariány, vegany, bezlepkáře, nemlékaře - i pro ně bude dost jídla „v plný nutriční i chuťový palbě.“
  Však on vám to Baues řekne sám. A kde? Ve slacku :) V #generalu jsi, tak o nic nepřijdeš :) Já se těším moc!
  I když jsme s Lukášem řešili všechny možné varianty - vegan, bezlepek, pokud máš nějakou další special dietu, prosím vem si i svoje jídlo.
  Snídaně máš v ceně, vše ostatní si na místě koupíš díky bezkontaktním náramkům dle chuti a potřeby.
  Nebude chybět dobrý kafe, sladkosti, pivo, bary.. Prostě bude o vás postaráno.
- **Chceš nabídnout místo v autě, nebo se nechat svézt?**\
  →[#spolujízda](https://hackercampworkspace.slack.com/archives/C0278R69JUQ), nebo [ideálně vyplň tabulku](https://docs.google.com/spreadsheets/d/1OIvaCxGbn7i7qhYm4bSP5oOKHt_kSWjD2z-e0dMfngQ/edit?usp=sharing).
  Prosím, **nedělej z lesa parkoviště** a pokud to není nezbytně nutné, nejezdi v autě sám/sama. Přisedni k někomu, nebo jeďte ve dvou třech, ideálně 4. Moc nám to pomůže! Díky\
  Letos si na sebe Honza vzal snahu [zajistit i nějakou hromadnou cestu z Brna](https://hackercampworkspace.slack.com/archives/C0278R69JUQ/p1722333200217659), tak sleduj slack, ať ti nic neuteče!
- **Chceš dorazit na kole?**\
  Domluv se, kdo Ti přiveze věci a [vyraz s dalšími cyklonadšenci](https://hackercampworkspace.slack.com/archives/C0278R69JUQ/p1722333577570759) :)

Uff. Dlouhý mail a dlouhé čtení. Ale nezapomeň, všechno **podstatné je, že Camp bude jen takový, jaký si ho uděláme!**
Takže úsměv a klid a bude to super :)

Vidíme se ve čtvrtek 29. 8. v pozdním odpolku na Sobeňáku (začínat budeme podobně jako loni cca okolo 5. a rozloučíme
se ideálně v neděli po snídani :) Teda pokud nezůstaneš až do odpoledne (střízlivět, u čehož nám můžeš pomoci s bouráním tábora:))

**Všechny další věci, na které tenhle mail neodpovídá najdeš[na webu v FAQs](https://www.hackercamp.cz/faq/).\
Pokud by ti tohle info ještě nestačilo, tak nám určitě napiš. Na slack, na mail. Nebo volej.**

Těšíme se na viděnou, táborníku!

Už 29. 8. na Sobeňáku!

Tvoje Hacker Camp #crew: Kačka, Pája, Kuba, Kosi, Jirka, Aleš & Ir
