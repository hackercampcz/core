---
Subject: Už zítra začíná Hacker Camp - víš, co Tě čeká?
LayoutTemplate: hc-basic
---

Ahoj TÁBORNÍKU :)

Už je to tady!
Zítra (ve čtvrtek) v 17.00 to všechno vypukne a my se už nemůžeme dočkat.

**Posíláme poslední mail, kde najdeš snad všechno! :)**

Na začátek to nejdůležitější:

- **rozhodně nesmíš chybět [na našem Slacku](https://hckr.camp/join/slack)**. Tam se řeší všechny změny, announcementy a vše podstané.

**Může se hodit:**

- Donut se dá jako PWA nainstalovat do telefonu: [donut.hckr.camp](https://donut.hckr.camp/),
- Stejně tak **[program](https://donut.hckr.camp/program)** - ten jde přidat taky **do tvého [kalendáře](https://donut.hckr.camp/program/kalendar)**, zároveň se v něm dá **upravit svoji [anotaci](https://donut.hckr.camp/program/2024)**.
- Pokud něco nevíš, koukni do **[FAQs](https://hckr.camp/faq/)** na našem webu (tldr; pejsky stopro nechte doma, děti sice nezakazujeme, ale camp rozhodně není pro ně)

Co tedy potřebuješ vědět?

1. **Začátek a konec akce**
   - Čtrvtek 29. srpna 2024 (začínáme v 17.00) - 1. září 2024 (v neděli se nic neděje, jen balíme, uklízíme, střízlivíme, loučíme se)
   - **Registrace a ubytování** se v areálu možné od 29. srpna 2024 **od 14.00**
   - Letos se zde bude i dobíjet kredit na náramky, abyste tu mohli pít a jíst dosyta
   - Kdybyste chtěli přijet později, tak prosíme **doražte nejpozději do půlnoci**. Na našem loginu totiž vždy někoho najdete mezi 8.00 až 24.00

2. **Místo konání**
   - Rekreační středisko Sobeňák, Starý Rožmitál 148, Rožmitál pod Třemšínem
   - [Mapa](https://www.google.com/maps/place/Rekrea%C4%8Dn%C3%AD+st%C5%99edisko+Sobe%C5%88%C3%A1k/@49.6252598,13.8409286,17z/data=!3m1!4b1!4m5!3m4!1s0x470b1b7805d9f741:0x2b6d835d7b4e13f1!8m2!3d49.6252598!4d13.8431173), [web](https://www.sobenak.cz/)
   - Neboj se značky se zákazem vjezdu. Sobeňák je za ní. Pokračuj lesní cestou, cedule tě navedou, kde je možné parkovat.
     Pája ještě ve čtvrtek pošle i fotky a info do kanálu [#spolujízda](https://hackercampworkspace.slack.com/archives/C0278R69JUQ) na slacku.

3. **Doprava a parking**
   - Parkování bude zajištěno přímo v areálu Sobeňáku, respektive podél lesní cesty. Pro obytňáky budeme mít dedikované místo. Bude označené cedulí.
   - Prosíme, na cestu naplň své auto - ať nemáme z lesa jen parkoviště, ale i kus lesa
   - 🚗**Spolujízdu** nabízej nebo hledej ve slacku [#spolujízda](https://hackercampworkspace.slack.com/archives/C0278R69JUQ), nebo ideálně [vyplň tabulku](https://donut.hckr.camp/spolujizda)
   - 🚴**Cyklistům** tu kola uzamčeme, nebojte se nic! Domluva ve slacku [#na-camp-na-kole-2024](https://hackercampworkspace.slack.com/archives/C07J2KN8WKB)
   - 🚌Pokud přijedeš do Rožmitálu **vlakem nebo busem** (použij idos :)) a budeš chtít **odvoz do areálu**, napiš nám SMS s časem, kdy přijedeš, nebo rovnou zavolej na [+420 723 746 810](tel:+420723746810).
   - Pokud bys radši procházku, nejbližší bus zastávka je Věšín, Buková (2 km od kempu).

4. **Ubytování**
   - Pokud máš vlastní stan či obytňák, máme pro tebe luxusní místo na louce.
   - Pokud jsi chtěl/a jiné ubytování, budeme tu v chatkách či malých budovách, počítej s táborovým stylem (více lidí pohromadě, palandy).
     Lůžkoviny (povlečení, peřiny) budou na místě zajištěny. **Pokud ti ale bývá zima, nebo spíš v glamping stanu, rozhodně si přibal spacák!!!**
   - **Teplé oblečení s sebou! Nezdá se to, ale v noci bude i při hezkém počasí chladno, jsme v lese!!!**
   - Pokud si ještě nejsi jistý svým ubytováním, koukni na **[ubytko v donutu](https://donut.hckr.camp/ubytovani)**,
   - V případě velké nutnosti můžeš i kontaktovat na slacku Páju Verflovou.

5. **Program**
   - Aktuální (a neustále aktualizovaný) program najdeš v [donutu](https://donut.hckr.camp/program), dále sleduj kanál na [slacku #Program](https://hackercampworkspace.slack.com/archives/C01URRT4Z8W)
   - 📱**I program** můžeš si tady **přidat** náš program **do svého [kalendáře](https://donut.hckr.camp/program/kalendar)** a mít ho u sebe v mobilu.
   - **Anotaci** svého vystoupení můžeš upravit ve druhém listu [tabulky](https://donut.hckr.camp/program/2024), hledej
     sloupeček J. nebo **upravit svojí [anotaci](https://donut.hckr.camp/program/2024)**.
   - Nemáš svoji aktivitu v programu?! Nevadí! **Přidáš na místě! Před každým blokem se sejdeme všichni na Mainframe
     a řekneme si, co nás v dalších dvou hoďkách čeká.**
   - Máš nějaký trouble? Piš Ir.

6. **Jídlo a pití**
   - Po celou dobu konání bude na campu k dispozici **veganská, vegetariánská i masová variantu jídla** :)
     Všechno připravuje **[Baues](https://hackercampworkspace.slack.com/archives/C01V4Q0AZ0U/p1723203609963919)**, a bude to mňamka.
   - Pokud máš nějakou další special dietu, prosím vem si i svoje jídlo.
   - Snídaně jsou v ceně vstupenky, všechno ostatní jídlo si budeš moct koupit
   - K dispozici bude i bar se super drinkama (i v nealko variantě), pivo (taky nealko), víno i profi kavárna.

7. **Jak budu platit za jídlo a pití na místě**
   - I letos budeme mít **cashless náramky** of NFCtronu. Svůj dostaneš po příjezdu na loginu. Takže Tvé první kroky nechť směřují tam.
     Pomocí něho budeme „platit“ na barech nebo na stáncích s občerstvením.
   - Tentokrát pojedeme **jako na festivalech**. Takže si prosím vemte kartu, kterou si **hned po příjezdu na loginu nabijete svůj náramek**.
     A pak s ním můžete platit jak je libo. Doporučujeme nabít okolo 5 000 Kč, do toho se většina útrat v minulých letech vešla.
     Zbylé peníze si buď můžete nechat poslat zpět, nebo nám je nechat jako dýško. Více k tomu **psal rarouš na [slacku](https://hackercampworkspace.slack.com/archives/C01V4Q0AZ0U/p1724734465589259)**
   - Nechceš čekat? A chceš **mít nabito než dorazíš** na camp?! Není problém. Stačí **využít [tenhle link](https://tickets.nfctron.com/event/hacker-camp-crew-zs-1654094414527/hacker-camp-2024)**
   - Když ti peníze dojdou, dobiješ si další na loginu, vždy mezi 8.00 a 24.00.
   - Svoje účtenky pak uvidíš v **[donutu](https://donut.hckr.camp/)**, nebo **[NFCTron aplikaci](https://www.nfctron.com/cs/#app)**.
   - Zjednodušujeme tím checkout proceduru… tak snad to oceníte :)

8. **Co si vzít s sebou?**
   - Vše, co potřebuješ k aktivitě, kterou sis pro táborníky připravil. Máme tu stages s projektory i bez, papíry, fixy
     a jeden flip a trocha sportovního vybavení. Všechno ostatní, co potřebuješ je na Tobě!
   - Doporučujeme **vybavit se jako na tábor**, budeme 3 dny v lese :) Takže:
     - teplé oblečení (noci budou chladné a chodit v čepici není ostuda)
     - holinky, pláštěnku (raději než deštník) - a něco nepromokavého, kdyby počasí nepřálo, ať jsi ready
     - deku, ale spíš spacák - pro spící v glampingu, rozhodně je potřebuješ. Ale i když spíš v chatce či domečku
       s lůžkovinami, pokud jsi zimomřivka, tohle se ti bude hodit! A zase: není ostuda mít s sebou deku navíc,
       i pokud jsi drsný chlap (maximálně ji půjčíš někomu, kdo výbavu podcenil).
     - je zde rybník, pokud se v něm chceš koupat, vezmi si i plavky
     - budeme moct i sportovat, oblečení na sportovní aktivity se v batohu neztratí :) Karimatka jak by smet!
     - pokud máš kytaru či jiný nástroj, ber je s sebou, u ohně se budou hodit
     - doporučujeme: boty do sprchy, čelovku, powerbanku, špunty do uší, repelent a opalovací krém (zkrátka jako za dětských let na tábor)
   - A hlavně si vezměte dobrou náladu, protože s tou pak jde všechno :)

Pokud se Ti ještě něco honí hlavou, nenajdeš odpovědi ani v [FAQ](https://hckr.camp/faq/), ani v tomhle mailu,
prostě nám napiš na slacku. Nevíš komu psát? Tagni na slacku @crew, odpovíme.

Těšíme se na viděnou už zítra odpoledne :)

Tvoje #HackerCamp @Crew: Kuba, Kosi, Pája, Kačka, Jirka, Aleš a Ir
