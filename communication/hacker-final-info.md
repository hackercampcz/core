---
Subject: Hacker Camp startuje příští čtvrtek
LayoutTemplate: hc-basic
---

Ahoj, táborníku!

Hacker Camp už máme za pár, tak je kromě těšení se dobré si říct pár praktikálií,
aby se nám camp vydařil :)

**Basics aka TLDR:**

- [ ] mám zaplaceno
- [ ] jsem ve slacku
- [ ] vybrané ubytko taky mám ([vidím ho](https://donut.hackercamp.cz/),
      nebo si teď hned jdu vybrat -> [https://donut.hackercamp.cz/ubytovani/](https://donut.hackercamp.cz/ubytovani/) jo a to bez toho slacku nejde :))
- [ ] vím, s kým a kdy na camp jedu a jedeme plným autem, bo jsme to vyřešili spolujízdou ([slack](https://hackercampworkspace.slack.com/archives/C0278R69JUQ)
      či [google sheet](https://docs.google.com/spreadsheets/d/1EkthrK_s-5-xxWDHGNudz6PEJs15jk0Jd6UWyeipAAI/edit#gid=0))
- [ ] [vidím program](https://docs.google.com/spreadsheets/d/1jd_0vEHhLxoIfV9PxYmyQEAAjTQlhdxTAgyTqJ4n3qI/edit?usp=sharing)
      a vím, čím se zapojím, nebo to vymyslím na místě a přiložím ruce k dílu tam (a bude k čemu)
- [ ] zimomřivky mají nachystaný spacák, deku nebo něco, čím mohou v noci ve
      studených brdských lesích pomoci dece, aby je celou noc hřála + v případě
      deště mají pláštěnku a holínky
- [ ] speciální dietáři si raději vezmou svůj bezlepek chleba a podobně

**Pokud máš za sebe všude fajfky, jsi v cajku a už Ti zbývá jen se sbalit a
počkat si na čtvrteční odpolko :)**

A teď postupně: Bez zaplacení není **slack**. A bez slacku na campu nemáš ubytko,
ani aktuální info, protože se nedostaneš do hackers sekce na [donut.hackercamp.cz](https://donut.hackercamp.cz/).
Pokud zatím pořád nejsi na [HackerCamp slacku](http://hackercampworkspace.slack.com),
je čas si ho znovu aktivovat, připnout si Hacker camp nahoru a začít sledovat dění!

Proč je dobré vidět **[svůj hackří profil](https://donut.hackercamp.cz/)**? Je to cesta k tomu vědět, kde [bydlíš](https://donut.hackercamp.cz/ubytovani/), kdo další na [Camp přijede](https://donut.hackercamp.cz/hackers/), ke tvým[ účtenkám za útratu](https://donut.hackercamp.cz/) a snad brzo i k zobrazení programu.

**Jak je to s ubytkem? Kde budu spát?**

Pokud si bereš vlastní stan, karavan, či auto na spaní, tak víš přesně,
kde hlavu složíš - teda pokud vůbec budeš čas na campu trávit spánkem.

Pokud chceš bydlení pod střechou, nebo potřebuješ stan od nás, snad už máš
vybrané své konkrétní místo (Pokud ne, ulož se co nejdřív:
[Tohle je tvůj kouzelný link](https://donut.hackercamp.cz/ubytovani/) :)

(A nezapomeň se přihlásit do [Hacker Camp workspacu](http://hackercampworkspace.slack.com)
na slacku, jinak Tě to dál nepustí :))

Ubytko si hlídá Pája Verflová. Pokud do 28.8. nebudeš mít booklou svoji postel,
buď tě bude nahánět, nebo ti prostě vybere volnou postel.

Kde spíš si vždycky můžeš [zkouknout u sebe na profilu](https://donut.hackercamp.cz/)
a případně i upravit.

**Jak se zapojím do programu?**

Princip campu je, že nikdo není jen star, co se objeví na podiu
a pak zmizí. **Všichni jsme tvůrci programu** a chceme pro ostatní
nabídnout něco zajímavého, užitečného, nového, nevšedního, zábavného - prostě,
co bychom sami chtěli vidět, slyšet a zažít. Letos se na nabízený progma můžete
kouknout a svoje vstupy upravit v [Google sheetu](https://docs.google.com/spreadsheets/d/1jd_0vEHhLxoIfV9PxYmyQEAAjTQlhdxTAgyTqJ4n3qI/edit?usp=sharing),
nebo dořešit na slacku v [kanále #program](https://hackercampworkspace.slack.com/archives/C01URRT4Z8W).
Pokud nejsi na slacku, koukni alespoň do Google sheetu, ať víš, kdy s Tebou a Tvým zapojením počítáme.

Druhý princip je **#NoSales & #NoHiring** a možná bych k tomu přidala i **#NoBanners**.
Camp je nekomerční místo, kde se chceme potkat, něco se dozvědět, společně se pobavit.
Jde nám o sebe = o lidi, příběhy a zkušenosti, které můžeme nasdílet.
Když si budete chystat věci ke sdílení, tak na to prosím myslete.
Loni jste byli boží, tak věřím, že to dáme i letos.

Třetí princip: **Barcamp / nekonference = program bude vznikat i na místě**.
Nečekej, že předem dostaneš komplet program. Pevně dané jsou časy pro
vystoupení kapel a bloky na přednášky letos opět na dvou stagích s projektory.
Letošní novinkou je, že kromě Backendu děláme i malou stage na Jungle release
na témata, co jsou spíš intimnějšího charakteru. Proto i na Jungle je program
přes den narozdíl od předchozích ročníků.

Ale i tak bude prostor na místě přidávat. Nápady na workshopy, pokecy na témata
a spol budeš moct přidávat buď on-line do zmiňovaného google sheetu, nebo vždy
na začátku každého “přednáškového” bloku přímo na místě jen tím, že o tom
ostatním řekneš. Máme na to rituál. Před každým blokem zazní “Entree hudba”
a potkáme se na main frame, kde si vše řekneme :)

Takže pokud tě na místě napadne úplně nové téma, nebo chceš parťáky na výběh
na Prahu v pravé poledne, prostě si před Mainfraime v 10, 14 nebo 16 stoupneš
a všem to řekneš. Kdo bude chtít, ten se k Tobě přidá.

Stejný announcement svého programu budou dělat i ti, kdo už v programu svůj
“slotík” v daný čas mít budou :).

Neboj! Na místě se do všeho dostaneš a v klidu zapluješ :)

[Na online verzi zobrazení programu](https://donut.hackercamp.cz/program/)
právě pracujeme - na camp už bude ready. (Novinky sleduj na slacku).
I sem se dostaneš přes svůj profil. Pokud už z registrace víme, jak se chceš zapojit,
Tvůj přínos už je v onom Google sheetu a už jsi asi mluvil/a s Ir, Kájou, Jirkou nebo Kubou.

No a pokud bereš kytaru, nebo jiné nástroje k ohni, tak super :) To se bude hodit.
Loni byla hlavně sobotní noc úplná pecka a rádi si to zopakujeme.
Takže se můžeš zapojit i hudební tvorbou :) A nejen u ohně.
Prostě fantazii se meze nekladou. **DJs prosím vy si rozeberte “hrací sloty”
ve slacku na [#jungle_release](https://hackercampworkspace.slack.com/archives/C03TKG2EEGY).**

**Shrnutí:**

- **Kdy to celé ofiko začíná?** \
  Ve čtvrtek 31. 8 v 17:00
- **A kdy končíme?** \
  V neděli ráno, jak se vzbudíš po sobotní party :)
- **Kdy přijet? A můžu jen na jeden den?** \
  Buď s náma, jak nejdéle to bude možné. Ale pokud se ptáš, zda přijet na den,
  nebo nejezdit vůbec, přijeď. Jen Ti nepomůžeme se rozhodnout, zda to má být
  pátek či sobota. Tohle necháme na Tobě. Jasné je, že o něco přijdeš, ale zase
  o Camp nepřijdeš úplně, a i tento rok to určitě bude legendární
- **A když nechci být na podiu, můžu stejně přijet?** \
  Jasně. Zapojíme Tě na místě. Pokud si na místě svoje zapojení nevymyslíš sám,
  určitě najdeme něco, jak budeš ostatním užitečný. Třeba nasekat dřevo na táborák,
  točit pivko nebo nachystat fáborky pro ranní výběh bude třeba vždycky.
- **Můžu ještě říct kámošům, ať taky dorazí?** \
  Jasně. Pořád platí, [co psal Jirka](https://hackercampworkspace.slack.com/archives/C01V4Q0AZ0U/p1629098486020500)
  (před dvěma lety). [Zvi](https://www.hackercamp.cz/registrace/) ale ty,
  které si sám vezmeš na triko a víš, že se jim camp bude líbit :) Lidi,
  se kterými ti nebude vadit strávit celý camp v jedné chatce na 2m<sup>2</sup> :)
- **Co budu jíst a pít?**

  Myslíme na vegany, vegetariány i masožravce. Pokud máš ale nějakou další special dietu, prosím vem si i svoje jídlo. Vaří nám Kuchařky bez domova i profi cateringovka. Snídaně máte v ceně, vše ostatní si na místě koupíte dle chuti a potřeby. Nebude chybět dobrý kafe, sladkosti, pivo, bary.. Prostě bude o vás postaráno.

- **Chceš nabídnout místo v autě, nebo se nechat svézt?** \
  ->[ #spolujízda](https://hackercampworkspace.slack.com/archives/C0278R69JUQ),
  nebo ideálně [vyplň tabulku](https://docs.google.com/spreadsheets/d/1EkthrK_s-5-xxWDHGNudz6PEJs15jk0Jd6UWyeipAAI/edit?usp=sharing)

Uff. Dlouhý mail a dlouhé čtení. Ale nezapomeň, všechno **podstatné je,
že camp bude jen takový, jaký si ho uděláme!** Takže úsměv a klid a bude to super :)

Vidíme se ve čtvrtek 31. srpna v pozdním odpolku na Sobeňáku (začínat budeme
podobně jako loni cca okolo 5. a rozloučíme se ideálně v neděli po snídani :)

Teda pokud nezůstaneš až do odpoledne (střízlivět, u čehož nám můžeš pomoci s bouráním tábora:))

**Všechny další věci, na které tenhle mail neodpovídá najdeš[ na webu v FAQs](https://www.hackercamp.cz/faq/). \
Pokud by ti tohle info ještě nestačilo, tak nám určitě napiš. Na slack, na mail. Nebo volej.**

Těšíme se na viděnou, táborníku!

Už 31. srpna na Sobeňáku!

Tvoje Hacker Camp @crew: Kačka, Kája, Pája, Kuba, Kosi, Jirka, Aleš a Ir
