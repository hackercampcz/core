---
Subject: Potvrzení registrace na Hacker Camp
LayoutTemplate: hc-basic
---

Ahoj, táborníku!

Čekat se vyplatilo! My už se na Tebe těšíme! Hacker Camp už se nám blíží,
tak je kromě těšení se dobré si říct pár praktikálií, aby se nám camp vydařil :)

Právě jsi udělal/a první krok: Registraci. Pro potvrzení svého místa ještě musíš
svůj vstup zaplatit. Faktura ti přijde během týdne, jak se to podaří Kačce odbavit.
Pokud nemáš platbu faktur pod palcem, zkus na ni zatlačit.
Protože až se zaplacením Faktury Ti přijde pozvánka na Slack. Pokud ji pod palcem máš
a nevyplnil/a jsi fakturační údaje (alespoň adresu), tak je prosím doplň.

A Slack je důležitý. **Bez [Hacker Camp Slacku](https://hackercampworkspace.slack.com/) se rozhodně neobejdeš!**

Pozvánka na Slack ti přistane na mail po uhrazení faktury.
Pozvání stačí přijmout a přidat se k nám.

Kromě sledování aktuálního dění, informací a řešení otázek, co tě můžou napadnout,
totiž Slack slouží jako tvůj identifikátor. Je potřeba pro přihlášení se do zóny
určené pouze táborníkům.

Tam si budeš moct [zobrazit profil](https://donut.hackercamp.cz/) svůj
i [dalších táborníků](https://donut.hackercamp.cz/hackers/), ale hlavně **vybrat konkrétní postel**
a uložit se dle svých preferencí a kapacit Sobeňáku. Stejně tak tam budeš moct **nabídnout**
nějakou svoji přednášku, workshop, sportovní aktivitu, nebo jinou vychytávku,
co sis pro táborníky připravil – a navíc ji budeš moct kdykoliv online upravit –
třeba změnit místo, nebo čas. Už žádné přepisování na papírové nástěnce (teda doufám,
možná se k papíru vrátíme, kdo ví… `#TrochaPunkuJeštěNikohoNezabila`).

**Jak je to s ubytkem? Kde budu spát?**

Pokud si bereš vlastní stan, karavan, či auto na spaní, tak víš přesně,
kde hlavu složíš – teda pokud vůbec budeš čas na campu trávit spánkem.

Pokud chceš bydlení pod střechou, nebo potřebuješ stan od nás,
vyber si konkrétní místo a ulož se. Tohle je [tvůj kouzelný link](https://donut.hackercamp.cz/) :)
(A nezapomeň se přihlásit do [Hacker Camp workspacu na Slacku](https://hackercampworkspace.slack.com/),
jinak Tě to dál nepustí :))

Ubytko si hlídá Pája Verflová. Pokud nebudeš mít týden před kempem booklou svoji postel,
buď tě bude nahánět, nebo ti prostě vybere volnou postel.
Kde spíš si vždycky můžeš zkouknout [u sebe na profilu](https://donut.hackercamp.cz/)
a případně i upravit.

**Jak se zapojím do programu?**

Princip campu je, že nikdo není jen star, co se objeví na podiu a pak zmizí.
**Všichni jsme tvůrci programu** a chceme pro ostatní nabídnout něco zajímavého,
užitečného, nového, nevšedního, zábavného – prostě, co bychom sami chtěli vidět,
slyšet a zažít.

Druhý princip je **`#NoSales` & `#NoHiring`** a možná bych k tomu přidala i `#NoBanners`.
Camp je nekomerční místo, kde se chceme potkat, něco se dozvědět, společně se pobavit.
Jde nám o sebe = o lidi, příběhy a zkušenosti, které můžeme nasdílet.
Když si budete chystat věci ke sdílení, tak na to prosím myslete.

Třetí princip: **Barcamp / nekonference = program bude vznikat i na místě.**
Nečekej, že předem dostaneš komplet program. Pevně dané jsou časy pro vystoupení
kapel a bloky na přednášky na dvou hlavních stagích.
Ale i tam bude prostor na místě přidávat. Nápady na workshopy, pokecy na témata a spol.
budeš moct přidávat buď on-line na svém profilu, nebo vždy na začátku každého
“přednáškového” bloku přímo na místě jen tím, že o tom ostatním řekneš.

Co tím myslím? Máš nápad na úplně nové téma, nebo chceš parťáky na výběh na Prahu?
Prostě si před hlavní stagí stoupneš a všem to řekneš a kdo bude chtít, ten se k Tobě přidá.
Stejný announcement svého programu budou dělat i ti, kdo už v programu svůj “slotík”
v daný čas mít budou :). Neboj! Na místě se do všeho dostaneš a v klidu zapluješ :)

Aktuáně sbíráme návrhy do programu (novinky sleduj na Slacku).
Až budeme mít hrubou představu, pustíme ho ven. Uvidíš v něm, kdy se co a kde děje,
kam můžeš ještě přidat svoje nápady i na jaké kapely se třeba těšit :)

Zase se k němu dostaneš přes svůj profil. Pokud už z registrace víme,
jak se chceš zapojit, do prvního draftu se to pokusíme dostat.
Na Slacku se ti s podrobnostmi ozve Ir nebo Jirka podle toho,
jestli a co bude třeba doladit.

No a pokud bereš kytaru, nebo jiné nástroje k ohni, tak super :)
To se bude hodit. Sobotní noc zatím vždycky byla úplná pecka a rádi si to zopakujeme.
Takže se můžeš zapojit i hudební tvorbou :) A nejen u ohně. Prostě fantazii se meze nekladou.

Uff. Dlouhý mail a dlouhé čtení. Ale nezapomeň, všechno
**podstatné je, že camp bude jen takový, jaký si ho uděláme!**
Takže úsměv a klid a bude to super :)

Vidíme se ve čtvrtek v pozdním odpoledni na Sobeňáku (začínat budeme cca okolo 5.
 a rozloučíme se ideálně v neděli po snídani :) Teda pokud nezůstaneš až do odpoledne
(střízlivět, u čehož nám můžeš pomoci s bouráním tábora:))

Všechny další věci, na které tenhle mail neodpovídá najdeš
[na webu v FAQs](https://www.hackercamp.cz/faq/). Pokud by ti tohle info ještě nestačilo,
tak nám určitě napiš. Na Slack, na mail. Nebo volej.

Těšíme se na viděnou na Sobeňáku, táborníku!

Tvoje Hacker Camp @crew: Kačka, Pája, Kuba, Kosi, Jirka, Aleš & Ir
