---
Subject: Registrace na Hacker Camp
LayoutTemplate: hc-basic
---

Ahoj, táborníku!

Jsme rádi, že s námi chceš vyrazit na další Hacker Camp!
Máš za sebou první krok: Registraci. Pro potvrzení svého místa ještě musíš svůj vstup zaplatit.
Věříme, že máš vyplněné fakturační údaje (alespoň adresu, bez té Ti fakturu nevystavíme).
Se zaplacením faktury Ti přijde potvrzení na Slack a otevře se ti možnost vybratsi
postel nebo zadat se do programu v adminu Tvého profilu.

**Ani letos se bez [Hacker Camp Slacku](https://hackercampworkspace.slack.com/) rozhodně neobejdeš!**

Buď už v něm jsi z loňska a je čas si ho znovu aktivovat,
připnout nahoru a občas zkouknout, aby ti neuniklo nic podstatného.

Kromě sledování aktuálního dění, informací a řešení otázek,
co tě můžou napadnout, totiž Slack slouží jako tvůj identifikátor.
Je potřeba pro přihlášení se do zóny určené pouze táborníkům.

Tam si budeš moct [zobrazit profil](https://donut.hackercamp.cz/)
svůj i [dalších táborníků](https://donut.hackercamp.cz/hackers/),
ale hlavně **vybrat konkrétní postel** a uložit se dle svých preferencí
a kapacit Sobeňáku. Stejně tak tam budeš moct **nabídnout** nějakou svoji přednášku,
workshop, sportovní aktivitu, nebo jinou vychytávku, co sis pro táborníky připravil –
a navíc ji budeš moct kdykoliv online upravit – třeba změnit místo, nebo čas.
Už žádné přepisování na papírové nástěnce (teda doufám, možná se k papíru vrátíme,
kdo ví… `#TrochaPunkuJeštěNikohoNezabila`).

**Jak je to s ubytkem? Kde budu spát?**

Pokud si bereš vlastní stan, karavan, či auto na spaní, tak víš přesně,
kde hlavu složíš – teda pokud vůbec budeš čas na campu trávit spánkem.

Pokud chceš bydlení pod střechou, nebo potřebuješ stan od nás, vyber si
konkrétní místo a ulož se. Tohle je [tvůj kouzelný link](https://donut.hackercamp.cz/) :)
(A nezapomeň se přihlásit do [Hacker Camp workspacu na Slacku](https://hackercampworkspace.slack.com/),
jinak Tě to dál nepustí :))

Ubytko si hlídá Pája Verflová. Pokud týden před kempem nebudeš mít booklou svoji postel,
buď tě bude nahánět, nebo ti prostě nějakou volnou vybere. Kde spíš si vždycky můžeš
zkouknout [u sebe na profilu](https://donut.hackercamp.cz/) a případně i upravit.

**Jak se zapojím do programu?**

Princip campu je, že nikdo není jen star, co se objeví na podiu a pak zmizí.
**Všichni jsme tvůrci programu** a chceme pro ostatní nabídnout něco zajímavého,
užitečného, nového, nevšedního, zábavného – prostě, co bychom sami chtěli vidět,
slyšet a zažít.

Druhý princip je **`#NoSales` & `#NoHiring`** a možná bych k tomu přidala i `#NoBanners`.
Camp je nekomerční místo, kde se chceme potkat, něco se dozvědět, společně se pobavit.
Jde nám o sebe = o lidi, příběhy a zkušenosti, které můžeme nasdílet.
Když si budete chystat věci ke sdílení, tak na to prosím myslete. Loni jste byli boží,
tak věřím, že to dáme i letos.

Třetí princip: **Barcamp / nekonference = program bude vznikat i na místě.**
Nečekej, že předem dostaneš komplet program. Pevně dané jsou časy pro vystoupení kapel
a bloky na přednášky na dvou hlavních stagích. Ale i tam bude prostor na místě přidávat.
Nápady na workshopy, pokecy na témata a spol. budeš moct přidávat buď on-line na svém profilu,
nebo vždy na začátku každého “přednáškového” bloku přímo na místě jen tím, že o tom ostatním řekneš.

Co tím myslím? Máš nápad na úplně nové téma, nebo chceš parťáky na výběh na Prahu?
Prostě si před hlavní stage stoupneš a všem to řekneš. Kdo bude chtít, ten se k Tobě přidá.
Stejný announcement svého programu budou dělat i ti, kdo už v programu svůj “slotík”
v daný čas mít budou :). Neboj! Na místě se do všeho dostaneš a v klidu zapluješ :)

Makáme na tom, aby online verze programu fungovala spolehlivěji než loni.
Jak bude dostupná, dáme vědět na Slacku :)

Uff. Dlouhý mail a dlouhé čtení. Ale nezapomeň, všechno
**podstatné je, že camp bude jen takový, jaký si ho uděláme!**
Takže úsměv a klid a bude to super :)

Vidíme se ve čtvrtek 29. srpna v pozdním odpolku na Sobeňáku
(začínat budeme podobně jako loni cca okolo 5. a rozloučíme se ideálně v neděli po snídani :)
Teda pokud nezůstaneš až do odpoledne (střízlivět, u čehož nám můžeš pomoci s bouráním tábora:))

Všechny další věci, na které tenhle mail neodpovídá najdeš
[na webu v FAQs](https://www.hackercamp.cz/faq/). Pokud by ti tohle info ještě nestačilo,
tak nám určitě napiš. Na Slack, na mail. Nebo volej.

Těšíme se na viděnou na Sobeňáku, táborníku!

Tvoje Hacker Camp @crew: Kačka, Pája, Kuba, Kosi, Jirka, Aleš & Ir
